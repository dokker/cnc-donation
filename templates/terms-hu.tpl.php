<h4>ÁLTALÁNOS SZERZŐDÉSI FELTÉTELEK A WWW.TRANSPARENCY.HU HONLAPON KERESZTÜL MEGVALÓSULÓ TÁMOGATÁSNYÚJTÁSRA VONATKOZÓAN</h4>
<h4>1.Bevezető rendelkezések</h4>
<p>1.1. A jelen Általános Szerződési Feltételek – a továbbiakban: ÁSZF – az Transparency International Magyarország Alapítvány (továbbiakban: TI Magyarország; székhely: 1055 Budapest, Falk Miksa u. 30. 4. em. 2., adószáma: 18192744-2-41, Fővárosi Bíróságnál nyilvántartásba vételi szám: 10071, bejegyzési határozat száma: 16 PK 60945 /2006/1., bejegyzés dátuma: 2007.01.11, képviseli: Martin József Péter ügyvezető igazgató) mint támogatott (a továbbiakban: Kedvezményezett)  és azon személy közötti támogatási szerződés feltételeit tartalmazzák, aki az erre kialakított felületen történő kattintás útján saját vagyona rovására pénzbeli támogatást (adományt) nyújt Kedvezményezett részére (továbbiakban Adományozó, a Kedvezményezett és Adományozó a továbbiakban együttesen: Felek).</p>

<p>1.2. Rögzítésre kerül, hogy Kedvezményezett hosszú távú célja a TI Magyarország fenntartása és működtetése. A TI Magyarország célja, hogy független, szakmai szervezetként elősegítse a korrupció megfékezését, ösztönözze az átláthatóságot és számonkérhetőséget a közhatalmi döntéshozatalban és a közpénzeket érintő folyamatokban, valamint hogy javítsa a közérdekű információk elérhetőségét. </p>

<p>1.3. Rögzítésre kerül, hogy a Kedvezményezett a közösségi finanszírozás megvalósítása érdekében honlapján (<a href="https://transparency.hu">https://transparency.hu</a>, továbbiakban Honlap) adományozói felületet hozott létre és tart fenn (https://transparency.hu/adomanyozas/), amely keretet nyújt a 3.5. pontban körülírt finanszírozási formák működésére.</p>

<p>1.4. A Felek rögzítik, hogy a Honlap fenntartója a Kedvezményezett, annak működéséért teljes felelősséggel tartozik. </p>
<h4>2. A szerződés létrejötte</h4>
<p>2.1. A támogatási szerződés létrejöttéhez az szükséges, hogy Adományozó a Honlapon körülírt adományozási lehetőségek valamelyike útján a Kedvezményezettnek saját vagyona rovására pénzbeli támogatást nyújtson.</p>

<p>2.2. Az Adományozó a Honlapra navigálással, és az ott igénybe vehető támogatási lehetőségek valamelyikének kiválasztásával, továbbá az ott felkínált informatikai manőverek (kattintás, adatbevitel stb.) megvalósításával kifejezi a Kedvezményezett irányába a saját vagyona rovására történő adományozási szándékát.</p>

<p>2.3. A Honlapon az Adományozó által kiválasztott támogatási mód kiválasztását követően az Adományozó által olvashatóvá válnak a kedvezményezett jelen dokumentumban foglalt általános szerződési feltételei, amely feltételek Adományozói elfogadását követően az eseti támogatási szerződés az Adományozó és a Kedvezményezett közt minden további aktus nélkül létrejön, egyben a Kedvezményezett kijelenti, hogy a támogatást köszönettel elfogadja. </p>
<h4>3. A szerződés tárgya és tartalma</h4>
<p>3.1. A támogatás célja: Felek megállapítják, hogy a támogatás célja, hogy segítséget nyújtson a Kedvezményezett munkájának végzése során felmerült költségek fedezésében.</p>

<p>3.2. Támogatási szintek</p>

<p>A Kedvezményezettet bármilyen összegű adománnyal lehet támogatni az általa üzemeltetett Honlapon keresztül, akár egy, akár több alkalommal. A Kedvezményezett – az adományozás megkönnyítése érdekében – a Honlapon az alábbi összegek adományozását javasolja. </p>

<p>3.2.1. Az „Átláthatóság támogatója” kategória. Az első fokozatú támogatás összege: 1000 forint, azaz ezer forint, egy naptári évben legalább egy alkalommal. Abban az esetben, ha Adományozó ezzel az összeggel kívánja segíteni a Kedvezményezettet, úgy Kedvezményezett a 4.4 pont szerinti informálást nyújtja részére a TI Magyarország működéséről, illetve az ott meghatározott egyéb viszonosságot biztosítja számára.</p>

<p>3.2.2. A „Becsületesség bajnoka” kategória. A második fokozatú támogatás összege: 5000 forint, azaz ötezer forint, egy naptári évben legalább egy alkalommal. Abban az esetben, ha Adományozó ezzel az összeggel kívánja segíteni a Kedvezményezettet, úgy Kedvezményezett a 4.5 pont szerinti informálást nyújtja részére, illetve az ott meghatározott egyéb viszonosságot biztosítja számára.</p>

<p>3.2.3. A „Korrupcióellenes szuperhős” kategória. A harmadik fokozatú támogatás összege 10.000 forint, azaz tízezer forint, egy naptári évben legalább egy alkalommal. Abban az esetben, ha Adományozó ezzel az összeggel kívánja segíteni a Kedvezményezettet, úgy Kedvezményezett a 4.6 pont szerinti informálást nyújtja részére, illetve az ott meghatározott egyéb viszonosságot biztosítja számára.</p>

<p>3.2.4. Az Adományozónak a felkínált lehetőségeken túlmenően lehetősége van más összegű és gyakoriságú adományozásra is. Ebben az esetben az Adományozó és a Kedvezményezett az adományozás tényéről egyedi megállapodást köt. Az ezzel kapcsolatos egyedi információkról a Kedvezményezett kérésre a <a href="mailto:info@transparency.hu">info@transparency.hu</a> elektronikus levélcímen ad tájékoztatást. </p>

<p>3.4. A támogatási folyamat, a szerződés létrejötte </p>

<p>3.4.1. Ahhoz, hogy valaki Adományozóvá és így a jelen szerződés alanyává váljon, az alábbi lépéseket szükséges elvégezni: az Adományozó a 3.2 pontban rögzített és ennek megfelelően a Honlapon is felkínált támogatási szintek valamelyikét kiválasztja, jelen általános szerződési feltételeket elfogadja, és a 3.5 pontban körülírt, és a Honlapon is felkínált fizetési módok útján az adományozást megvalósítja. </p>

<p>3.4.2. Abban az esetben, ha Adományozó a 3.4.1. pont szerinti folyamat elvégzését követően újra támogatni szeretné a Kedvezményezettet, úgy ezt a folyamat megismétlése útján teheti meg.</p>

<p>3.5. Fizetési mód </p>

<p>3.5.1. A támogatás megvalósulhat a PayPal nevű szolgáltatás által biztosított technikai megoldásokkal.</p>

<p>3.5.2. A támogatás megvalósulhat bankkártyás utalás útján.</p>

<p>3.5.3 A támogatás megvalósulhat banki átutalással.</p>
<h4>4. Az Adományozónak nyújtott viszonosság</h4>
<p>4.1. Abból a célból, hogy Kedvezményezett honorálja azt, hogy Adományozó meghatározott pénzösszeggel hozzájárult a TI Magyarország működéséhez, az alábbiakban kifejtésre kerülő módon, az alkalmazott támogatási szinthez igazodva gondoskodik a megfelelő viszonosság gyakorlásáról a befizetés Kedvezményezett számláján történő jóváírásától számított egy naptári éven keresztül.</p>

<p>4.2. Rögzítésre kerül, hogy a jelen 4. pont alpontjaiban kifejtett viszonosságok nem az Adományozó által nyújtott adomány ellentételezését jelentik, azok pusztán arra szolgálnak, hogy a Kedveményezett által a TI Magyarország működéséről különböző mértékű, naprakész tájékoztatással, illetve a 4. pont alpontjaiban meghatározott szolgáltatásokkal szolgáljanak az Adományozók részére. Az adományozás nem minősül belföldön és ellenérték fejében teljesített termékértékesítésnek vagy szolgáltatásnyújtásnak, így számlaadási kötelezettség a Kedvezményezettet nem terheli.</p>

<p>4.3. Az az Adományozó, aki az adott évben a Kedvezményezettet a 3.5 pontban felsorolt módokon bármekkora összeggel támogatja, „Támogató” besorolást kap. </p>


<p>4.3.1. A 4.3 pontban vázolt esetben a Kedvezményezett kötelezettséget vállal arra, hogy havi rendszerességgel hírlevelet – a továbbiakban: Hírlevél – küld a Támogató részére, amelyben részletesen beszámol a Kedvezményezett tevékenységéről, ennek keretében naptári évenként legalább egyszer a Támogató által juttatott támogatás felhasználásáról. A Hírlevelet Kedvezményezett az Adományozó Honlapon történt regisztrációja során megadott elektronikus elérhetőségére küldött elektronikus üzenet formájában – a továbbiakban: E-mail – juttatja el részére. </p>

<p>4.4. Az az Adományozó, aki az adott évben a Kedvezményezettet legalább a 3.2.1. pontban meghatározott összeggel támogatja, „Átláthatóság támogatója” besorolást kap.</p>

<p>4.4.1. Ebben az esetben a Kedvezményezett az Adományozó részére – kötelezettséget vállal, hogy a Hírlevél mellett a TI Magyarország bármilyen sajtóközleményét a publikálás pillanatában az Adományozónak E-mail formájában megküldi.</p>

<p>4.5. Az az Adományozó, aki az adott évben a Kedvezményezettet legalább a 3.2.2. pontban meghatározott összeggel támogatja, „Becsületesség bajnoka” besorolást kap.</p>

<p>4.5.1. Ebben az esetben, a Kedvezményezett a Hírlevél és 4.4.1. pontban meghatározott sajtóközlemény mellett az általa szervezett valamennyi rendezvény tekintetében biztosítja az Adományozó részére az azokon való megjelenés lehetőségét akként, hogy minden ilyen eseményre – E-mail útján – meghívót küld részére. Felek rögzítik, hogy a jelen pontban megjelölt rendezvények minden érdeklődő számára térítésmentesen látogathatóak.</p>

<p>4.6. Az az Adományozó, aki az adott évben a Kedvezményezettet legalább 3.2.3. pontban összeggel támogatja, „Korrupcióellenes szuperhős” besorolást kap.</p>

<p>4.6.1. Ebben az esetben, a Kedvezményezett a 4.5.1. pontban meghatározottakon túlmenően a TI Magyarország minden, a támogatás kifizetésének időpontjától számított egy éven belül megjelent kiadványából jogosult egy példányra, amit a TI Magyarország postai úton juttat el az Adományozó részére.</p>

<p>4.7. Az az Adományozó, akinek Kedvezményezettnek nyújtott adományának összege egy naptári éven belül meghaladja a 15.000 forintot, azaz tizenötezer forintot, „Transparency International ajándékcsomagban” (továbbiakban: ajándékcsomag) részesül, amelyet Kedvezményezett postai úton juttat el az Adományozó részére. Az ajándékcsomag tartalma: </p>

<ul>
<li>azon TI Magyarország által publikált kiadványok, amelyek az azt megelőző három évben lettek publikálva, hogy az Adományozó a Kedvezményezett részére a 4.7 pontban meghatározott mértékű támogatását eljuttatta,</li>
<li>az adományozó által meghatározott méretű póló, amelyet a TI Magyarország valamilyen projektje keretében készíttetett és szerepel rajta a TI Magyarország logója,</li>
<li>válogatás a TI Magyarország aktuálisan elérhető, TI Magyarország logóval ellátott ajándéktárgyaiból.</li>
</ul>
<h4>5. A támogatás felhasználása</h4>
<p>Kedvezményezett naptári évenként legalább egyszer a Hírlevélben, illetve a rendezvények alkalmával tájékoztatja Adományozót arról, hogy a Honlapon keresztül összegyűjtött támogatási összeget mire fordította, amely informálásnak olyannak kell lennie, hogy megfeleljen az átláthatóság követelményének. </p>
<h4>6. Adatkezelés</h4>
<p>Felek rögzítik, hogy az ÁSZF Adományozó általi elfogadása az információs önrendelkezési jogról és az információszabadságról szóló 2011. évi CXII. törvény 5. § (1) bekezdésének a) pontjában meghatározott hozzájárulásnak minősül, így Kedvezményezett jogosult Adományozó által rendelkezésre bocsátott vagy egyébként az adományozás folyamata során a Kedvezményezett birtokába kerülő adatokat, a jogszabályi keretek között kezelni. Rögzítésre kerül, hogy ennek keretében adattovábbítás nem történik. Az adatkezelés részleteit az adatkezelési tájékoztató tartalmazza, amely az alábbi linken érhető el: <a href="https://transparency.hu/adatvedelem/">https://transparency.hu/adatvedelem/</a>. </p>
<h4>7. A szerződés megszűnése.</h4>
<p>7.1. A szerződés annak teljesítésével megszűnik.</p>

<p>7.2. A szerződő felek kijelentik, hogy a jelen adományozási szerződést csak a másik fél súlyos szerződésszegése esetén mondhatják fel, illetve állhatnak attól el, vagy tagadhatják meg annak teljesítést.</p>

<p>7.3. Súlyos szerződésszegésnek minősül – többek között – az adomány céllal ellentétes felhasználása. </p>
<h4>8. Lemondás az ajándék visszakövetelési jogáról</h4>
<p>8.1. A szerződő felek kijelentik, hogy az adományozó a támogatással kapcsolatos polgári jogban biztosított visszakövetelési jogáról feltételek és korlátozások nélkül kifejezetten lemond.</p>
<h4>9. Jelen ÁSZF-ben nem szabályozott kérdésekre a Polgári Törvénykönyv ajándékozásra vonatkozó rendelkezéseit valamint általános szabályait kell alkalmazni.</h4>
